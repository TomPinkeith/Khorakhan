<html>
  <head>
    <title>
      Storia di Khorakhan
    </title>
  </head>
  <body link=="blue" alink="blue" vlink="blue" background="sfondo.jpg">
    <center>
      <h1>
        Storia
      </h1>
    </center>
    <hr>
    <br>
    Il giorno 6.17.11.6.4, sul pianeta di Jemain, alcuni sacerdoti, di più divinità, si svegliarono senza i loro incantesimi...
    <br>
    Alcuni di loro, dopo accurate ricerche più o meno magiche, capirono che ciò che stava avvenendo era solo l'inizio di una lunga serie di catastrofi.
    <br>
    Sembrava, infatti, che l'antica civiltà di Penumbra - l'impero degli illithid da millenni caduto - stesse tornando.
    <br>
    Nessuno seppe spiegare come ciò avvenne, ma tutti si resero conto del fatto che gli indizi - benchè poco espliciti - di un tal avvenimento c'erano stati: ad esempio la presenza di Illithid sul pianeta era cresciuta parecchio negli ultimi tempi, inoltre gira voce che un gruppo di 6 avventurieri avesse - per errore - visitato Penumbra e l'avesse trovato un pianeta sfarzoso. Però nessuno aveva considerato seriamente questi fatti, considerandoli questo una cosa da poco e l'altro frutto della pura fantasia di uomini dalla mentalità distorta...
    <br>
    L'anno dopo - cioè il 6.17.12.6.9 - il primo nautiloide carico di guerrieri Illithid atterrò sul pianeta di Jemain e cominciò, senza troppa difficoltà, dati i loro spropositati poteri psionici, a conquistare territori di vari stati.
    <br>
    I soldati di Jemain cadevano a migliaia, mentre gli Illithid avevano subito solo poche decine di perdite, dovute, per lo più, ad incidenti, quindi tutto il pianeta capì che - se avevano una speranza - questa poteva essere solo l'alleanza.
    <br>
    Il 6.17.12.14.9 un esercito di cento milioni di soldati affrontò il più grande contingente di Illithid, circa trecentomila soldati, l'esito fu catastrofico, nessuno dei Jemainiani sopravvisse e gli Illithid erano rimasti 350 mila.
    <br>
    Tutti capirono che l'unica speranza rimasta era la fuga, e così tutti fuggirono, chi su un altro pianeta, chi un altro universo... alcuni coraggiosi - o folli che dir si voglia - decisero di chiudersi in una città e di erigere, a difesa della stessa, una barriera magica che impedisse a tutte le creature viventi di attraversarla, a questa città diedero il nome di Khorakhan, in onore del primo villaggio raso al suolo dagli illithid.
    <br>
    Costoro riuscirono ad erigere una barriera magica abbastanza potente da difenderli dagli illithid, al costo della vita degli stessi maghi che impegnarono la propria Vita per la difesa.
    <br>
    Dopo moltissimi anni la città non è ancora stata espugnata e sembra che gli illithid non si interessino più ad essa, in ogni caso la città ha completamente tagliato i contatti col resto del mondo, e nessuno sa cosa sia avvenuto all'esterno da quando è stata eretta la barriera, anche detta Confine.
    <br>
    Nella città il potere è detenuto dai sacerdoti di Itzamna, trai quali vi è il grande Pacal, l'unico ad aver partecipato ed essere sopravvissuto alla creazione della Barriera.
    <br>
    La barriera appare come una coltre di nubi, impenetrabile a tutto, luce del sole compresa. La città è riscaldata ed illuminata da un sole artificiale, creato magicamente, il quale ha pressochè le stesse caratteristiche del sole reale. Per uno strano fenomeno, del quale nessuno comprende le cause, la luce della luna filtra tranquillamente attraverso le nubi... centinaia di studiosi si sono interrogati sulla questione, ma nessuno è riuscito a trovare una soluzione.
    <br>
    La barriera presenta alcune anomalie, variabili, che ricordano molto le stelle... esse si muovono lentamente col passare dei giorni, appaiono e scompaiono, alcuni sostengono che possano rivelare il futuro a chi le sapesse leggere, ma non vi sono prove fondate di ciò.
    <br>
    Le dimensioni della città sono abbastanza ampie, la distanza tra due opposti della barriera rispetto al tempio è di circa 7 Km, anche se la barriera non ha un confine netto nessuno si spinge mai all'interno della coltre di nubi, si dice che oltrepassarla significhi la morte, ma neanche di questo si hanno certezze; l'attraversamento della barriera è comunque utilizzato come equivalente alla pena di morte.
    <br>
    La tecnologia presente in città è molto più avanzata di quella dei Maya, infatti 2500 anni di isolamento hanno permesso a Khorakhan di sviluppare un certo numero di tecnologie, esse coincidono grosso modo a quelle del nostro medioevo attorno all'anno 1000, benchè la città sia ambientata ai giorni nostri (il calendario è sincronizzato con quello reale).
    <br>
    Il tempo atmosferico è controllato magicamente, ed è rispettato il susseguirsi delle stagioni, onde rendere possibili attività come l'agricoltura; capita inoltre che la barriera provochi disturbi col tempo magico, causando piogge o annullandole, tuttavia questo fenomeno non è troppo frequente, ne troppo catastrofico.
    <br>
    La barriera, a volte, potrebbe annullare qualche potente effetto magico, mentre pare non si "disturbi" ad interferire con quelli di basso potere.
  </body>
</html>